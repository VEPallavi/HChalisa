{
  "chalisa_content": [
    {
      "id": 1,
      "isDoha": true,
      "isChaupai": false,
      "content": "श्रीगुरु चरन सरोज रज निज मनु मुकुरु सुधारि ।\nबरनउँ रघुबर बिमल जसु जो दायकु फल चारि ॥\n\nबुद्धिहीन तनु जानिके, सुमिरौं पवन कुमार\nबल बुधि विद्या देहु मोहि, हरहु कलेश विकार"
    },
    {
      "id": 2,
      "isDoha": false,
      "isChaupai": true,
      "content": "जय हनुमान ज्ञान गुन सागर\nजय कपीस तिहुँ लोक उजागर॥१॥\n\nराम दूत अतुलित बल धामा\nअंजनि पुत्र पवनसुत नामा॥२॥\n\nमहाबीर बिक्रम बजरंगी\nकुमति निवार सुमति के संगी॥३॥\n\nकंचन बरन बिराज सुबेसा\nकानन कुंडल कुँचित केसा॥४॥"
    },
    {
      "id": 3,
      "isDoha": false,
      "isChaupai": true,
      "content": "हाथ बज्र अरु ध्वजा बिराजे\nकाँधे मूँज जनेऊ साजे॥५॥\n\nशंकर सुवन केसरी नंदन\nतेज प्रताप महा जगवंदन॥६॥\n\nविद्यावान गुनी अति चातुर\nराम काज करिबे को आतुर॥७॥\n\nप्रभु चरित्र सुनिबे को रसिया\nराम लखन सीता मनबसिया॥८॥"
    },
    {
      "id": 4,
      "isDoha": false,
      "isChaupai": true,
      "content": "सूक्ष्म रूप धरि सियहि दिखावा\nविकट रूप धरि लंक जरावा॥९॥\n\nभीम रूप धरि असुर सँहारे\nरामचंद्र के काज सवाँरे॥१०॥\n\nलाय सजीवन लखन जियाए\nश्री रघुबीर हरषि उर लाए॥११॥\n\nरघुपति कीन्ही बहुत बड़ाई\nतुम मम प्रिय भरत-हि सम भाई॥१२॥"
    },
    {
      "id": 5,
      "isDoha": false,
      "isChaupai": true,
      "content": "सहस बदन तुम्हरो जस गावै\nअस कहि श्रीपति कंठ लगावै॥१३॥\n\nसनकादिक ब्रह्मादि मुनीसा\nनारद सारद सहित अहीसा॥१४॥\n\nजम कुबेर दिगपाल जहाँ ते\nकवि कोविद कहि सके कहाँ ते॥१५॥\n\nतुम उपकार सुग्रीवहि कीन्हा\nराम मिलाय राज पद दीन्हा॥१६॥"
    },
    {
      "id": 6,
      "isDoha": false,
      "isChaupai": true,
      "content": "तुम्हरो मंत्र बिभीषण माना\nलंकेश्वर भये सब जग जाना॥१७॥\n\nजुग सहस्त्र जोजन पर भानू\nलिल्यो ताहि मधुर फ़ल जानू॥१८॥\n\nप्रभु मुद्रिका मेलि मुख माही\nजलधि लाँघि गए अचरज नाही॥१९॥\n\nदुर्गम काज जगत के जेते\nसुगम अनुग्रह तुम्हरे तेते॥२०॥"
    },
    {
      "id": 7,
      "isDoha": false,
      "isChaupai": true,
      "content": "राम दुआरे तुम रखवारे\nहोत ना आज्ञा बिनु पैसारे॥२१॥\n\nसब सुख लहैं तुम्हारी सरना\nतुम रक्षक काहु को डरना॥२२॥\n\nआपन तेज सम्हारो आपै\nतीनों लोक हाँक तै कापै॥२३॥\n\nभूत पिशाच निकट नहि आवै\nमहावीर जब नाम सुनावै॥२४॥"
    },
    {
      "id": 8,
      "isDoha": false,
      "isChaupai": true,
      "content": "नासै रोग हरे सब पीरा\nजपत निरंतर हनुमत बीरा॥२५॥\n\nसंकट तै हनुमान छुडावै\nमन क्रम वचन ध्यान जो लावै॥२६॥\n\nसब पर राम तपस्वी राजा\nतिनके काज सकल तुम साजा॥२७॥\n\nऔर मनोरथ जो कोई लावै\nसोई अमित जीवन फल पावै॥२८॥"
    },
    {
      "id": 9,
      "isDoha": false,
      "isChaupai": true,
      "content": "चारों जुग परताप तुम्हारा\nहै परसिद्ध जगत उजियारा॥२९॥\n\nसाधु संत के तुम रखवारे\nअसुर निकंदन राम दुलारे॥३०॥\n\nअष्ट सिद्धि नौ निधि के दाता\nअस बर दीन जानकी माता॥३१॥\n\nराम रसायन तुम्हरे पासा\nसदा रहो रघुपति के दासा॥३२॥"
    },
    {
      "id": 10,
      "isDoha": false,
      "isChaupai": true,
      "content": "तुम्हरे भजन राम को पावै\nजनम जनम के दुख बिसरावै॥३३॥\n\nअंतकाल रघुवरपुर जाई\nजहाँ जन्म हरिभक्त कहाई॥३४॥\n\nऔर देवता चित्त ना धरई\nहनुमत सेई सर्व सुख करई॥३५॥\n\nसंकट कटै मिटै सब पीरा\nजो सुमिरै हनुमत बलबीरा॥३६॥"
    },
    {
      "id": 11,
      "isDoha": false,
      "isChaupai": true,
      "content": "जै जै जै हनुमान गुसाईँ\nकृपा करहु गुरु देव की नाई॥३७॥\n\nजो सत बार पाठ कर कोई\nछूटहि बंदि महा सुख होई॥३८॥\n\nजो यह पढ़े हनुमान चालीसा\nहोय सिद्ध साखी गौरीसा॥३९॥\n\nतुलसीदास सदा हरि चेरा\nकीजै नाथ हृदय मह डेरा॥४०॥"
    },
    {
      "id": 12,
      "isDoha": true,
      "isChaupai": false,
      "content": "पवन तनय संकट हरन, मंगल मूरति रूप।\nराम लखन सीता सहित, हृदय बसहु सुर भूप॥"
    }
  ]

}